RUR:
	* RUR jen náhodně přehraje část RUR, na se ukončí tak, že řekne "to by stačilo!"

Prof looser:
	* Přeložíme váš tex. Robot vysvětluje technologie.
Poznej předmět:
	* hotovo
Info:
	* V posledním patře je to zajímavé, můžeš si zajezdit po marzu a nebo ti kolega nakreslí portrét.
	* V tomto patře uvídíš třeba dinosaura	
	* Dole zase dělníky z továrny...jo a zachody jsou tady za rohem


Když už jste se dostali až sem, znamená to, že jste zaplatili vstupné.
Měli byste vědět, co vás čeká.


Výstava představuje historický vývoj robotiky až po současnost s mírným  přesahem do budoucnosti. 

Jedná se o invazi robotů. Starých dobrých, mladých, nových, průmyslových, inovativních, vtipných, uměleckých, historických, filmových, komiksových, kreslených, dětských, sofistikovaných anebo ohromně vtipných, jako bych chtěl být já. Ale nejsem.
Jsem Looser.

Když říkám invaze, mám na mysli, že jsou všude. I tam, kde se to moc nehodí. Kurátorům vnutili autoři výstavy roboty implementovat do stávajících expozic. Implementovat znamená nacpat něco někam, kam to nepatří.

Jsou jich tu desítky. U vchodu stojí socha vertikálního robota. Tady v přízemí jste potkali kolegu Adveeho a za rohem sedí T1MB00. Před vchodem do Panoramy přímo za vámi je komiksový sloup. Když vejdete do expozice automobilismu, okamžitě uvidíte, jak dva  dinosauři nevkusně vytlačili z prosotoru historické veterány a společně tančí jako akvabely  a synchronizovaně čůrají.

Expozici parních motorů okupují průmyslové roboty. Kroutí se tam mimus robotus od firmy ABB jak Mata Hari, dojí tam krávy robotická dojička Lely a Fanuc přeskládává do zblbnutí plastové špalíky ve vitríně. Vypadá, že mu jeden chybí.

Ve druhém patře teprve začíná jízda. Taková trochu rádoby intelektuálně historicko-umělecká instalace. Ale ničeho se neobávejte, je tam hodně obrázků, nějaké skulptury, lebka Terminátora a jestli se potřebujete uklidnit, můžete se dost dlouho dívat na to, jak za vás stroj třídí kamínky podle barev. Každou hodinu, přesně o půl se probouzí nejstarší český robot Golem v expozici Kovolijectví a slévárenství. Když vyjdete po schodech, tak běžte doleva. Je dost velký, toho nepřehlédnete. Salon mechanické hudby je naopak od schodů doprava a tam bubnuje můj kamarád Josef z Machinária. Mechanická hudba to rozhodně je. A rozhodně na něj nesahejte. Pouze na jeho mixážní pult. Pokud máte smysl pro rytmus. Jinak se na to raději vykašlete.

Ve třetím patře je toho nejvíce. Vcházíte divadelním koutkem a čas oponou trhne a budete v největší robotické laboratoři v místním vesmíru a přilehlém okolí. Mám na mysli vesmír jako Brno. Brno je samostatný vesmír, nezávislý na ostatních galaxiích. Z mé zkušenosti, v podstatě všechno kromě Brna jsou jenom velké hnusné černé díry. V laboratoři je možné prozkoumat robotické zkameněliny, staré jako Husákovy děti, hypermoderní tajné zakázky pro armádu, koupit si lízátko, podívat se na nejdražší filmový plakát všech dob, zatančit si s mrňavým panákem na zdi a zahrát si hru v reálném prostoru na Marsu. Je toho tam nejvíc a já si to ani nepamatuju.

Budete pokračovat do kina. Musíte, protože jinak se k hračkám nedostanete. A všichni se chtějí dostat k hračkám. Technické muzeum je muzeum hravé. Proto tady měli první hernu. Dávno předtím než to vymysleli v Plzni. Tady bylo všechno dřív než v Plzni. Kromě piva, ale to se dalo vždycky koupit. V kině visí na zdi čtyři bratři, géniové sci-fi. V kině si přečtete tři zákony robotiky. Jsou tak velké, že je nemůžete minout a nepřečíst si je. V kině se promítají filmy. Zdarma. Zaplatili jste přijatelné vstupné a můžete tady strávit půl dne. A bude vás to bavit. Jsme nejlepší. 

V herně ale budete potřebovat kovovou dvacku. Budete si chtít totiž od Kresbota namalovat váš rodinný portrét nebo zasmušilý portrét. Nebo veselý portrét. Ale musíte do něj vhodit dvacetikorunovou minci. Raději si ji rozměňte už teď na pokladně. Nikdo nechce depresivní portrét. Jen já. Já své deprese miluji. Kdybych mohl pít, byl bych depresivní alkoholik. Navíc je to módní. Ostatní hračky vám ukážou sloužící v bílých pláštích zadarmo. Ozoboti jsou malí a musíme hlídat, aby nám je někdo neukradl. Aibo je roobotický pes, který se nemusí venčit. Je to jediný pes, kterého lze chovat v muzeu. Lego je prostě lego. Nekonečný zdroj radosti a frustrací. Pojďte, pane, půjdeme si hrát.
